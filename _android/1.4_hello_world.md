---
title: Hello World
---
Hai appena creato la tua prima schermata, adesso tocca riempirla.

Nella sezione precedente Android Studio ha creato un layout denominato `activity_master` nella cartella `res\layout`.

Il contenuto predefinito di questa cartella è
```xml
<androidx.constraintlayout.widget.ConstraintLayout xmlns:android="http://schemas.android.com/apk/res/android"
    xmlns:app="http://schemas.android.com/apk/res-auto"
    xmlns:tools="http://schemas.android.com/tools"
    android:layout_width="match_parent"
    android:layout_height="match_parent"
    tools:context=".MasterActivity">

</androidx.constraintlayout.widget.ConstraintLayout>
```

Rimuovi tutto e rimpiazza il contenuto con
```xml
<?xml version="1.0" encoding="utf-8"?>
<FrameLayout 
    xmlns:android="http://schemas.android.com/apk/res/android"
    xmlns:app="http://schemas.android.com/apk/res-auto"
    xmlns:tools="http://schemas.android.com/tools"
    android:layout_width="match_parent"
    android:layout_height="match_parent">
    
    <TextView
        android:layout_width="match_parent"
        android:layout_height="wrap_content"
        android:text="Hello World!"/>

</FrameLayout>
```

Come al solito, procediamo riga per riga.
```
<?xml version="1.0" encoding="utf-8"?>
```
Questo è un header del file XML. Lo troverai su tutti i tuoi files di risorse. Serve a definire la versione del 
linguaggio e l'encoding. Sarà sempre uguale e non dovrai mai modificarlo.

```
xmlns:android="http://schemas.android.com/apk/res/android"
xmlns:app="http://schemas.android.com/apk/res-auto"
xmlns:tools="http://schemas.android.com/tools"
```
Queste tre direttive saranno sempre sul *root node* del tuo layout. Servono a definire quali XML namespace vuoi 
utilizzare sul tuo layout. Per adesso è necessario utilizzare solo il primo dei tre, ma presto dovrai utilizzare anche 
gli altri.

```xml
<FrameLayout
    android:layout_width="match_parent"
    android:layout_height="match_parent">

</FrameLayout>
```
Ecco il tuo primo layout! Un layout serve a disporre gli elementi sulla UI.

Il `FrameLayout` è il piu' semplice di tutti: permette di mostrare uno o piu' elementi sovrapposti.

## android:layout_width e android:layout_height

Come avrai notato ogni elemento *deve* avere due parametri: `android:layout_width` e `android:layout_height`.
Questi due parametri sono necessari per dire ad Android quanto spazio l'elemento deve occupare all'interno del layout
genitore. I possibili valori di questi due attributi sono:
- `match_parent`: occupa tutto lo spazio all'interno del genitore;
- `wrap_content`: occupa solo lo spazio necessario all'interno del genitore;
- `xdp`: occupa uno spazio predefinito (es. 16dp, 32dp, ...). Per approfondimenti ti rimando alla 
[guida ufficiale android](https://developer.android.com/training/multiscreen/screendensities)

Dato che ogni Activity ha come root layout un `FrameLayout`, qui stai dicendo ad Android che il tuo `FrameLayout` 
prenderà tutto lo spazio disponibile sia in altezza, che in larghezza all'interno del `FrameLayout` dell'Activity.

```xml
<TextView
    android:layout_width="match_parent"
    android:layout_height="wrap_content"
    android:text="Hello World!"/>
```
Questo è la View (i widget grafici su Android si chiamano View) che ti permette di mostrare del testo a schermo.
Anche qui, come hai appena visto, devi definire `android:layout_width` e `android:layout_height`. In questo caso
ho deciso di far prendere al componente tutta la larghezza dello schermo, ma solo lo spazio necessario in altezza.
In più hai un nuovo attributo chiamato `android:text`. Questo definisce quale sia il testo che vuoi mostrare 
all'utente.

## android:layout_gravity

Ma a noi così non piace! Vogliamo che Hello World sia al centro dello schermo. Presto fatto!

```xml
<TextView
    android:layout_width="wrap_content"
    android:layout_height="wrap_content"
    android:layout_gravity="center"
    android:text="Hello World!"/>
```
In questo caso il `layout_width` è `wrap_content` cosi da occupare solo lo spazio necessario; come prima il
`layout_height` e' `wrap_content` così da non occupare tutta l'altezza dello schermo; infine aggiungiamo un nuovo
attributo al nostro widget, che si chiama `layout_gravity`. Questo attributo serve a posizionare la view all'interno
del layout. Se elimini il testo `center`, lasciando quindi solo `android:layout_gravity=""` e posizioni il cursore tra 
le due virgolette e premi `CTRL + SPAZIO`, Android Studio ti darà varie opzioni tra cui scegliere.

![Layout intellisense]({{ site.url }}{{ site.baseurl }}/media/1.4/layout_intellisense.png){: .align-center}

Per esperienza, utilizzerai principalmente `center_vertical`, `center_horizontal` e `center` che, rispettivamente,
allineano il componente al centro verticalmente, al centro orizzontalmente o al centro di tutto il contenitore.
A volte dovrai utilizzare anche `top`, `bottom`, `start` e `end` per posizionare il componente rispettivamente in alto,
in basso, all'inizio e alla fine del contenitore.

**ATTENZIONE** ci sono due attributi simili per gestire la posizione del contenuto: `layout_gravity` e `gravity`. 
L'attributo `layout_gravity` serve a posizione il componente all'interno del contenitore, mentre l'attributo `gravity`
serve a posizionare il contenuto del tuo widget (nel caso della TextView, il testo "Hello World"), all'interno del tuo 
componente stesso! Prova a settare `layout_width` e `layout_gravity` su `match_parent` e gioca un po' con l'attributo 
`gravity` per capire come funziona.
{: .notice--danger}

**NOTA** spesso puoi trovare su Android `left` oppure `start` e `right` oppure `end`. Questo è dovuto al fatto che
Android, nelle prime versioni, non supportava `rtl` (right-to-left) layouts. Per esempio, nella cultura araba, ma non 
è l'unica, le "pagine" vengono lette da destra verso sinistra, quindi i contenuti vengono scansionati dall'occhio umano
a partire da destra verso sinistra. Android raccomanda di utilizzare sempre `start` o `end` in modo da poter rendere
accessibile i contenuti dell'app al maggior numero di utenti possibili.
{: .notice--info}

Inizia a prendere dimestichezza con [FrameLayout](https://developer.android.com/reference/android/widget/FrameLayout) e 
[TextView](https://developer.android.com/reference/android/widget/TextView) leggendo un po' quali sono gli attributi 
disponibili e provandoli sull'IDE.

[Git Repo](https://github.com/Otacon/Practical-Kotlin/tree/main/1.4-HelloWorld)
